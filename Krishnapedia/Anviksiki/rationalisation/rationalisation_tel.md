# ఎత్తైన సోఫా 

మా పెద్దమ్మ వాళ్ళ ఇంటికి furniture కొనడానికి నేను, అమ్మ IKEAకి తోడుగా వెళ్ళాము. IKEA సంగతి తెలిసిందే కదా. జాతర. అలా నడుస్తూ సోఫాలు అన్నీ చూస్తున్నాం. కొన్ని సోఫాలు లోతుగా ఉన్నాయి అని వద్దనుకున్నాము. కొన్ని రంగు బాలేదని. అలా ఏవేవో కారణాలు. చివరికి ఒక్క కారణం అందరూ భలంగా అనుకున్నారు.

"మీరు TV ముందే ఎక్కువగా ఉంటారు కదా! Head Rest ఉండేలా ఎత్తైన సోఫా తీసుకోండి. లేక పోతే మెడ నొప్పి వస్తుంది." అని అమ్మ పెద్దమ్మకి చెప్పింది. అలా మరో చిన్న సోఫా వద్దనుకున్నాం.

జాతరలో ఇంకా ముందుకి వెళ్ళాము. కాళ్ళు లాగడం మొదలు పెట్టాయి. నీరసం వస్తుంది. మాకు కావాల్సిన ఎత్తైన సోఫా దొరకలేదు. చివరికి ఆ ఎత్తు తప్ప మిగిలినవన్నీ ఉన్న సోఫా ఒకటి కనిపించింది.

"మెడ నొప్పి వస్తే ఎక్కువ సేపు TV చూడరు. ఇదే better." అని అమ్మ అనింది.

నేను shock అయ్యాను.

"అటు ఇటు నువ్వే వాదించేస్తావ్ ఏంటి mummy?" అని అడిగితే అమ్మ నవ్వి మిగితా furniture కొనే పనిలో పడిపోయింది.

ఇంటికి వచ్చాక ఈ సంఘటన నెమరు వేసుకుంటే చాలా ఆలోచనలు వచ్చాయి. చిన్నప్పుడు చదివిన [నక్క ద్రాక్ష కథ](https://read.gov/aesop/005.html) గుర్తొచ్చింది. మాకు కావాల్సిన సోఫా దొరకలేదని, దొరికిన సోఫా ఏ మాకు కావాల్సిందని మమ్మల్ని మేము నమ్మించుకున్నాము. షాపింగ్ లోనే కాదు. మనం అన్ని విషయాల్లో ఇలానే చేస్తాం కదా!

కోరుకున్న Promotion రాలేదనుకోండి. మంచికేగా, అసలు ఆ promotion వచ్చి ఉంటే చాలా నష్టం జరిగుండేదని సర్దిచెప్పుకుంటాము.
కోరుకున్న మొగుడో పెళ్లామో రాలేదనుకోండి. మిగితా మొగుడ్లు పెళ్ళాలు ఎంత భయంకరంగా ఉన్నారో అని క్రూరమైన వాళ్ళతో పోలిక చేసి వచ్చిన్న వాళ్ళే నయమని సర్దిచెప్పుకుంటాము.

ఇదేమి తప్పు కాదు. కోరుకున్నవన్నీ మనకి దొరకవు. అలా అని చెప్పి బాదతో క్రుంగిపోలేము కదా. ఇలా సర్దిచెప్పుకుని వర్తమానంతో రాజీ పడతాం. ఈ అలవాటే మానవాళిలో లేకపోయింటే ఇప్పటికి బాదతో అంతరించి పోయేవాళ్ళం.

అలా అని చెప్పి ఇదేమి గొప్ప విషయం కూడా కాదు. ఇది ఒక అలవాటు అంతే. దీని వళ్ళ మేము మొదటగా అనుకున్న ఎత్తైన సోఫా తీసుకోకపోవడమే కాదు. అసలు మాకు అది సరికాదు అని చెప్పుకున్నాము. సోఫా కొనడం వరకు ఈ అలవాటు పెద్ద ఇబ్బంది పెట్టదు. కానీ మనం జీవితంలో అన్నీ ఇలా సర్దిచెప్పుకుంటూ పోతే ఆకరికి మనకి ఏమి కావాలో అది దొరకకపోవడమే కాదు, అసలు మనకి ఏం కావాలో మనకే తెలియకుండా పోతుంది.
<div style="text-align: center"><img src="rationalisation/ikea_sofa.png" width="100%"/></div>

ఈ అలవాటునే Sigmund Freud "Rationalisation" అని అన్నారు. ఈ అలవాటును మనం తొలగించుకోలేము. ఇందాక చెప్పినట్టు ఇది మనకి తాత్కాలికంగా చాలా ఉపయోగపడ్తుంది కూడా. కానీ ఈ అలవాటును అదుపులో పెట్టుకోవడం మంచిది. లేదంటే మన లోతైన కోరికలకి మనమే ముసుగు వేసేసి బ్రతికేసే ప్రమాదం ఉంది. ఎప్పుడో అప్పుడు ఈ ముసుగు పోతుంది. అప్పుడు మనం ఎలా అయితే జీవితం ఉండద్దు అనుకున్నామో అలానే బ్రతుకుతున్నాం అని తెలిసి క్రుంగిపోతాము.

మరి ఈ అలవాటును అదుపులో ఎలా పెట్టుకోవాలి? నాకు తెలియదు. అలవాటు తీవ్రత బట్టి సైకొలోగిస్ట్ సహయాం తీసుకోవాలి. కానీ నా సోఫా వృత్తాంతం నాకో పాఠం నేర్పింది. IKEAకి వెళ్ళే ముందే మాకు ఏం కావాలో కచ్చితంగా కారణాలతో సహ రాసుకుని ఉంటే ఈ అలవాటు అదుపు తప్పేది కాదేమో. వేరే ఏ కారణం వల్లనైనా ఎత్తైన సోఫా కాకుండా చిన్న సోఫా తీసుకున్నప్పటికి, ఇక తప్పలేదు అని అనుకునే వాళ్ళం. దాని వాళ్ళ తాత్కాలికంగా కోరుకుంది దక్కలేదు అని కొంచం బాద పడినప్పటికీ, మమ్మల్ని మేము మోసం చేసుకునే వాళ్ళం కాదు కదా.

అలానే మనకి ఏం కావాలో కచ్చితంగా డైరీలో రాసుకోడం మంచిది. అవి దొరకకపోతే మన మెదడు మనకు బాద తగ్గించడానికి ఇలాంటి స్టంట్స్ ఎన్నయినా వేస్తుంది. అలాంటప్పుడు మనం రాసుకున్న డైరీ ఏ మనల్ని మనం మోసం చేసుకోకుండా ఆపడంలో సహాయ పడుతుంది.  
<hr>