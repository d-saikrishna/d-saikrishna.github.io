# బాలగోపాల్ సైన్స్ వ్యాసాలు | పుస్తక సమీక్ష

<div style="text-align: center"><img src="balagopal-science-essays.jpg" width="50%"/> <br><a href="https://balagopal.org/23-science-vyasaalu/"> బాలగోపాల్ సైన్స్ వ్యాసాలు</a>
 </div>

4 వ్యాసాలు, 28 పేజీలు ఇంత ఆలోచింప చేస్తాయి అని అనుకోలేదు.

విజ్ఞానానికి, మౌఢ్యానికి మధ్య వైరుధ్యం వలన మానవ నాగరికత ఎత్తు పల్లాలు ఎలా చూసిందో బాగా వివరించారు. ఈ వైరుధ్యం మొదట మొదలైయ్యేది శాస్త్రవేత్త మెదడులో. చాలా తక్కువ మంది శాస్త్రవేత్తలు ఈ వైరుధ్యాన్ని ఎదిరించగలిగారు. ఆ ఉదాహరణలు బాగా వివరించారు.

కుల వ్యవస్థ వల్ల, "మలినం" లాంటి చాదస్త భావాలు వల్ల భారత సమాజం విజ్ఞానం ఎందుకు చేయలేకపోతుందో ఉదాహరణలతో (health, sericulture ) స్పష్టంగా రాశారు. పాశ్చాత్య దేశాల్లో ఉత్పత్తి రంగంలో చాలా విజ్ఞానం జరిగింది - తక్కువ ఖర్చుతో ఎక్కువ ఉత్పత్తి జరగడానికి. మన దగ్గర ఉత్పత్తి రంగంలో తరతరాలుగా ఉన్న కులాలను విద్య నుంచి దూరంగా పెట్టారు. ఇప్పటికీ ఈ ఉత్పత్తి రంగాల్లో భారత విజ్ఞానం అంతంత మాత్రమే. చైనా కొరియాలు ఎంతో ముందుకి వెళ్లిపోయాయి.

ఐతే ఈ ఉత్పాదకత (productivity) కోసమే పెట్టుబడిదారులు ఎక్కువగా విజ్ఞానం కోసం పని చేసి, విజ్ఞానాన్ని సంకుచితంగా చూడడం మొదలు పెట్టాము అని రాశారు. దీని వలన విజ్ఞానం ముక్కలు ముక్కలుగా అయిపోయింది అని బాల గోపాల్ గారి వాదన. ఎవరి పరిశ్రమలో ఏ విజ్ఞానం అవసరమో అదే నేర్చుకుంటారు, నేర్పుతారు. ఏ పరిశ్రమ లో డబ్బు ఎక్కువగా ఉందో , ఎక్కువ మంది ఆ విజ్ఞానమే నేర్చుకుంటారు. భారత దేశంలో ఎక్కువ మంది IT వెనుక పడినట్టు. వీరికి వేరే విషయాలు అనవసరం అవుతాయి. శాస్త్రీయ దృక్పథమే (scientific temper) ఏ అనవసరం అవుతుంది. అందుకే ఒక పరిశ్రమలో విజ్ఞానవంతుడికి కూడా వేరే విషయాల్లో మూఢనమ్మకాలు ఉంటాయి అని రాశారు.

అంతే కాదు. పెట్టుబడిదారులు ఉత్పాదికత కోసం చేసే విజ్ఞానం చరిత్రహీనం అవుతుంది అని వాదించారు. ఇది నిజమే అనిపించింది. మనకి IT చదువుల్లో IT చరిత్ర ఎక్కడైనా చెపుతున్నారా? అసలు IT ఎలా వచ్చింది? ఏ సమస్యను పరిష్కరించడానికి వచ్చింది? ఇవేమి చెప్పరు. ఇలా విజ్ఞానం చరిత్ర హీనం అయింది అని రాశారు.

విజ్ఞానానికి సమగ్రత, చరిత్రను కాస్త తిరిగి తీసుకు వచ్చింది "పాపులర్ సైన్స్" పుస్తకాలు అని రాశారు. ఈ విశ్లేషణ బాగా నచ్చింది. నాకు విజ్ఞానం అంటే ముక్కలు ముక్కలు కావని; IT లో ఉద్యోగం చేసినా అంతరిక్షాన్ని, జీవ శాస్త్రాన్ని అర్ధం చేసుకోవచ్చు అని .. ఆ సమగ్రత Carl Sagan రాసిన పుస్తకాల ద్వారా తెలుసుకున్నాను. శాస్త్రవేత్తల జీవిత చరిత్రలు, విజ్ఞాన చరిత్ర పుస్తకాల నుంచి అనేక విజ్ఞానాల మూలాలు తెలుసుకున్నాను.

అయితే పెట్టుబడి దారులు విజ్ఞానం చేయడం తప్పా? దీనిలో అంత తప్పు లేదు అనిపించింది. లాభం కోసం పెట్టుబడి పెట్టినవాళ్లు విజ్ఞానం మీద పేర్చు పెడతారు. ఈరోజు RnD డిపార్టుమెంట్ల పని అదే కదా. ఇప్పటికే మన దేశంలో ప్రైవేట్ సంస్థలు RnD మీద చాలా తక్కువ ఖర్చు పెడతున్నాయి.

లాభం కోసం చేస్తే తప్పు లేదు (హాని లేనంత వరకు). కానీ అధికారం కోసం చేస్తే? ఈ విషయాన్నీ మార్క్సిస్ట్ "భావజాలం" అంశంతో బాగా విశ్లేచించారు. పెట్టుబడి దారులు వ్యాపారంతో పాటు రాజకీయం చేస్తున్న రోజుల్లో, వాళ్ళు వాళ్ళ విజ్ఞానాన్ని "భావజాలం" చేసి, ఆ విజ్ఞానాన్ని ప్రశ్నించకుండా చేస్తారు అని వాదన. అలాంటప్పుడు ఆ విజ్ఞానం గురించి చర్చ జరగదు. మంచి చెడుల సమతులనం జరగదు. మూఢనమ్మకమే విజ్ఞానంలా విస్తరించి జనాలను దానికి బానిస చేస్తుంది. ఈ వాదన ఈ AI సమాజానికి వర్తిస్తుంది అనిపించింది. AI విజ్ఞానం భావజాలం అవుతుంది. దీని గురించి ఈమధ్య చాలా మంది శాస్త్రవేత్తలు రాస్తున్నారు. [AI Snake-oil](https://www.aisnakeoil.com/)

చివరి వ్యాసం మనం పిల్లలకు గణితం ఎంత తప్పుగా నేర్పుతున్నామో రాశారు. తల్లితండ్రులు, అధ్యాపకులు చదివితే మంచిది అనిపించింది. పిల్లలకు లెక్కల మీద ఉన్న భయం పోగొట్టాలి.